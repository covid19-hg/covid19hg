---
templateKey: blog-post
title: Polish-3rd-blog
date: 2021-04-07T12:27:08.775Z
type: blog-post
---


#### Wyniki Konsorcjum COVID-19 HGI z analizy nr 5

#### (Styczeń 2021)

02 marca 2021

Napisane przez [Minttu Marttila](https://twitter.com/MinttuMarttila1), Annika Faucon, Nirmal Vadgama, Shea Andrews, Brooke Wolford, and Kumar Veerapen w imieniu Konsorcjum “COVID-19 HGI”

Przetłumaczone na język polski przez Karolinę Chwiałkowską, Elżbietę Kaja, Dorotę Pasko.

Informacja: Konsorcjum COVID-19 Host Genetics Initiative (HGI) reprezentuje ponad 2000 naukowców z ponad 54 krajów współpracujących, aby dzielić się danymi, pomysłami, rekrutować pacjentów i rozpowszechniać wspólnie uzyskane wyniki. Aby zapoznać się z projektem naszych badań, przeczytaj [inauguracyjny post na blogu](https://www.covid19hg.org/pl/blog/2020-09-24-freeze-3-results/). Nasze badania są ciągle w toku, a wyniki prezentujemy iteracyjnie i podsumowujemy przez [posty na blogu](https://www.covid19hg.org/blog/) i w sekcji z [wynikami](https://www.covid19hg.org/results/) na naszej stronie internetowej. Jeżeli jakiekolwiek słownictwo tego tekstu jest niezrozumiałe, prosimy kierować zapytania drogą mailową na adres hgi-faq@icda.bio – chętnie zaktualizujemy informacje w celu ich wyjaśnienia. W najbliższych tygodniach zostaną udostępnione dodatkowe materiały wyjaśniające koncepcję i terminologię projektu. W międzyczasie, w celu poznania podstaw genetyki proponujemy zajrzeć [tutaj.](https://medlineplus.gov/genetics/understanding/)

#### Artykuł naukowy opisujący najnowsze wyniki jest dostępny [tutaj.](https://www.medrxiv.org/content/10.1101/2021.03.10.21252820v1)

**Najnowsza analiza (nr 5) została wykonana na większej niż poprzednio grupie badanych oraz zyskała większą wiarygodność odkryć genetycznych.**

Konsorcjum COVID-19 HGI regularnie publikuje obszerne dane genetyczne pochodzące ze swoich badań prowadząc największe w historii analizy typu [GWAS (Genome Wide Association Study)](https://www.broadinstitute.org/files/styles/visuals_style/public/GWAS-Explainer-08-02-17.jpg?itok=-6sgc6nN). Analiza jest rekordowa zarówno pod względem ilości uczestników projektu (ponad 2 miliony osób), jak również liczby zaangażowanych badaczy (ponad 2000 naukowców). Poniżej opisujemy wyniki najnowszej, piątej analizy. W poprzedniej analizie (nr 4) opublikowaliśmy warianty genetyczne w genomie człowieka powiązane z ciężkim przebiegiem choroby COVID-19 (przeczytaj nasze post na blogu dedykowane dla osób niezwiązanych z nauką z [analizy 3](https://www.covid19hg.org/pl/blog/2020-09-24-freeze-3-results/) i [analizy 4](https://www.covid19hg.org/pl/blog/2020-11-24-covid-19-hgi-results-for-data-freeze-4-october-2020/)). Zidentyfikowaliśmy te warianty poprzez analizę GWAS przeprowadzoną dla 30 000 osób zakażonych SARS-CoV-2 (grupa badana) i 1,47 miliona osób nie zakażonych (grupa kontrolna). W analizie nr 5 zwiększyliśmy liczebność grup do prawie 50 000 w grupie badanej oraz do ponad 2 milionów osób w grupie kontrolnej, poprzez połączenie danych z 47 projektów prowadzonych w 19 krajach (Rysunek 1). Dzięki zwiększeniu liczebności obu grup, poprawiła się przede wszystkim wiarygodność naszych wyników. W poniższej analizie, podjęliśmy również próbę zwiększenia różnorodności populacji. Analizowanie genów w populacjach o zróżnicowanym pochodzeniu etnicznym pomaga lepiej zrozumieć genetyczne warianty wpływające na ciężkość przebiegu choroby COVID-19 oraz ich obecność w populacjach na całym świecie. Spośród 47 zaangażowanych w analizę projektów naukowych, 19 zawiera próbki pochodzące spoza Europy.

![](https://lh4.googleusercontent.com/v2Dqfo4ij8An73t1Rk-TUr5irgH2RWZfKthEJtHIqfjTPUduWOKPgcRCiBkgbSf82NooeUWYG3Ut0gNWJRFLq5t7pKyuJ63lbWTRQ5Obic3lb9G5zHQNpal0Sid0ujTo7g6yaLbz)

Rysunek 1. Lista partnerów Konsorcjum HGI COVID-19, którzy przyczynili się do analizy nr 5. Spośród 47 projektów, 19 zawiera dane populacji spoza Europy. Na podstawie [prezentacji Andrei Ganna](https://www.covid19hg.org/blog/2021-01-29-january-25-2021-meeting/) na temat HGI COVID-19 z dnia 25 stycznia 2021.

## Struktura badania

Podobnie jak podczas poprzednich badań, przeprowadziliśmy trzy typy analiz (Rysunek 2): A) krytyczny przebieg COVID-19 (kończący się wspomaganiem oddychania lub śmiercią z powodu COVID-19), B) hospitalizacja z powodu COVID-19 i C ) podatność na zakażenie SARS-CoV-2. Analizy te mają na celu uchwycenie cech genetycznych związanych zarówno z podatnością na zakażenie SARS-CoV-2, jak i ciężkością przebiegu COVID-19. Ostatnia analiza (Analiza C) miała na celu wykrycie wariantów genetycznych przyczyniających się do zakażenia SARS-CoV-2. Analiza ta obejmowała wszystkie przypadki choroby COVID-19, niezależnie od obecności lub nasilenia objawów. Wyniki analizy, definicje przypadków i kontroli oraz liczebność prób przedstawiono na Rysunku 2.

Rysunek 2: Definicja przypadków (badanych) i kontroli dla każdej analizy w badaniu nr 5. Należy zauważyć, że SARS-CoV-2 to wirus, który powoduje chorobę COVID-19. Na podstawie [prezentacji Andrei Ganna](https://www.covid19hg.org/blog/2021-01-29-january-25-2021-meeting/) z 25 stycznia 2021 r.

## Regiony genomu związane z COVID-19 wskazują na zaburzenia odporności wrodzonej i dysfunkcję płuc

Po zebraniu danych genetycznych dostarczonych przez naszych współpracowników, przeprowadziliśmy GWAS zgodnie z definicjami na Rysunku 2. Wcześniej, w [analizie nr 4](https://www.covid19hg.org/blog/2020-11-24-covid-19-hgi-results-for-data-freeze-4-october-2020/), podkreślaliśmy nowe sygnały genetyczne dotyczące podatności i ciężkości COVID-19 w 7 regionach chromosomów. Regiony te wskazują na etiologię w zaburzeniach odporności wrodzonej i dysfunkcji płuc zgodnie z wiodącą wiedzą kliniczną dotyczącą zakażeń COVID-19. W analizie nr 5 zidentyfikowaliśmy 15 regionów istotnych w skali całego genomu we wszystkich chromosomach: region chromosomu 1 wykazywał istotność w skali całego genomu tylko w analizie krytycznie chorych (analiza A); region chromosomu 11 ma większy wpływ w analizie ciężkości przebiegu choroby niż w podatności na zakażenie (analiza B); a 4 z tych regionów chromosomowych są specyficzne dla zakażenia zgłoszonego przez SARS-CoV-2 (analiza C). Na Rysunku 3 przedstawiamy graficzną reprezentację tych wyników jako wykres w Miami (panelowa wersja [wykresu Manhattan](https://en.wikipedia.org/wiki/Manhattan_plot). Nazwana na cześć Miami, jako odzwierciedlenie odbicia panoramy Miami na wodzie).

Rysunek 3. Wykres Miami przedstawiający wyniki asocjacji całego genomu dla COVID-19. Górny panel przedstawia wyniki badania asocjacyjnego całego genomu pacjentów hospitalizowanych z powodu COVID-19 i kontroli (analiza B), a dolny panel wyniki związane z podatnością na zakażenie SARS-CoV-2 w stosunku do kontroli (analiza C).

## Rola różnorodności prób

Należy zdawać sobie sprawę, że w przypadku wielu badań genetycznych różnorodność pobieranych próbek jest głównym problemem (omówionym [tutaj](https://www.vox.com/science-and-health/2018/10/22/17983568/dna-tests-precision-medicine-genetics-gwas-diversity-all-of-us)). W związku z tym staraliśmy się zwiększyć różnorodność w naszym zbiorze prób w miarę rozwoju badań (Rysunek 4). Podjęte wysiłki w zakresie pobierania próbek doprowadziły do zidentyfikowania nowych czynników genetycznych związanych z COVID-19 (nasze poprzednie wyniki są omówione w postach na blogach dla [analiz nr 3](https://www.covid19hg.org/blog/2020-09-24-freeze-3-results/) i [4](https://www.covid19hg.org/blog/2020-11-24-covid-19-hgi-results-for-data-freeze-4-october-2020/)). Dzięki jednoczesnej identyfikacji genetycznych czynników ryzyka za pomocą naszych metod analitycznych, jesteśmy w stanie obserwować warianty genetyczne w genach lub w ich pobliżu. Jak dotąd większość zidentyfikowanych przez nas genów wskazuje na zwiększone ryzyko związane z mechanizmami komórkowymi, regulacją odpowiedzi immunologicznej i czynnością serca. Identyfikacja tych czynników ryzyka może ostatecznie doprowadzić do rozwoju terapii ukierunkowanych na procesy związane ze zidentyfikowanymi genami.

Rysunek 4. Przegląd badań konsorcjantów biorących udział w inicjatywie dotyczącej roli genetyki człowieka w przebiegu COVID-19 i rozkładu głównych grup etnicznych w meta-analizach. W analizie nr 5, 19 badań dotyczyło populacji pozaeuropejskich: 7 Afroamerykanów, 5 Amerykanów z domieszkami, 4 wschodnioazjatyckie, 2 południowoazjatyckie i 1 arabska. Diamenty reprezentują efektywną wielkość prób (wielkość prób, która będzie miała statystycznie istotny wpływ na uzyskane wyniki) badanych w różnych lokalizacjach geograficznych.

Zidentyfikowaliśmy 9 regionów chromosomowych związanych z chorobą COVID-19.

W analizie A, dotyczącej grupy osób z ciężkim przebiegiem choroby, zidentyfikowano związane z COVID-19 regiony chromosomowe zlokalizowane w pobliżu dwóch genów: [LZTFL1](https://www.genecards.org/cgi-bin/carddisp.pl?gene=LZTFL1) na chromosomie 3 oraz [TAC4](https://www.genecards.org/cgi-bin/carddisp.pl?gene=TAC4) na chromosomie 17. Białko LZTFL1 jest odpowiedzialne za transport białek przez błonę rzęskową. Rzęski to struktury podobne kształtem do włosów, wystające z komórek nabłonka. Rzęski wyściełają m.in. drogi oddechowe i płuca. LZTFL1 jest również zaangażowane w reakcje odpowiedzi immunologicznej. Z kolei białko TAC4 reguluje ciśnienie krwi oraz system immunologiczny.

W analizie B, dotyczącej grupy osób hospitalizowanych z powodu COVID-19, zidentyfikowaliśmy warianty związane z COVID-19 w regionach chromosomowych w okolicy 4 genów: Pierwszy to gen [THBS3](https://www.genecards.org/cgi-bin/carddisp.pl?gene=THBS3) zlokalizowany na chromosomie 1 kodujący białko THBS3. THBS3 ulega ekspresji w sercu, a jego produkcja jest zwiększona w chorobach serca. Drugi region to gen [SCN1A](https://www.genecards.org/cgi-bin/carddisp.pl?gene=SCN1A) na chromosomie 2. Warianty w tym genie mogą wywoływać epilepsję i drgawki. Trzeci region dotyczy genu [TMEM65](https://www.genecards.org/cgi-bin/carddisp.pl?gene=TMEM65) na chromosomie 8. Gen ten koduje białko TMEM65 odgrywające rolę w rozwoju serca, regulacji przewodzenia impulsów w sercu oraz funkcjonowaniu serca. Może również brać udział w metabolizmie energii w komórce. Istotne jest to, że wariant zidentyfikowany w naszej analizę w genie TMEM65 występuje z częstością 12% w Azji Wschodniej, a tylko 1% populacji Europejskiej. Częstości alleli wskazują na ilość wariantów w danym genie lub rejonie genomowym. Ostatnim regionem zidentyfikowanym w tej analizie jest gen [KANSL1](https://www.genecards.org/cgi-bin/carddisp.pl?gene=KANSL1) na chromosomie 17. Prawdopodobnie białko kodowane przez ten gen, KANSL1, odgrywa rolę z procesach neuronalnych.

Wreszcie, w analizie C, dla zgłoszonych infekcji SARS-CoV-2, znaleziono 3 nowe powiązania w regionach bliskich genom, [ZBTB11](https://www.genecards.org/cgi-bin/carddisp.pl?gene=ZBTB11) na chromosomie 3, [DNAH5](https://www.genecards.org/cgi-bin/carddisp.pl?gene=DNAH5) na chromosomie 5 i [PPP1R15A](https://www.genecards.org/cgi-bin/carddisp.pl?gene=PPP1R15A) na chromosomie 19. Początkowo, zidentyfikowaliśmy region w okolicy genu ZBTB11 na chromosomie 3. Gen ten koduje białko [ZBTB11](https://www.genecards.org/cgi-bin/carddisp.pl?gene=ZBTB11), które, jak wykazano, reguluje rozwój komórek odpornościowych. Następnie, zidentyfikowaliśmy region w genie [DNAH5](https://www.genecards.org/cgi-bin/carddisp.pl?gene=DNAH5) na chromosomie 5. Wykazano, że zmiany genetyczne w DNAH5 powodują pierwotną dyskinezę rzęsek oraz wadliwy ruch rzęsek, prowadzący do nawracających infekcji klatki piersiowej, objawów ucha / nosa / gardła, zapalenia oskrzeli i niepłodności. Wreszcie, zidentyfikowaliśmy region blisko genu [PPP1R15A](https://www.genecards.org/cgi-bin/carddisp.pl?gene=PPP1R15A) na chromosomie 19. Ten gen koduje białko PPP1R15A, które, jak wykazano, pośredniczy w zatrzymaniu wzrostu i śmierci komórki w odpowiedzi na uszkodzenie DNA, negatywnych sygnałach wzrostu i nieprawidłowe struktury białka.

W naszych analizach geny wpływające na układ odpornościowy odgrywają ważną rolę w COVID-19. Częścią naszych odkryć są również geny zaangażowane w czynność płuc i serca oraz procesy neuronalne. Choroby serca były wcześniej zgłaszane jako czynnik podatności na COVID-19 a objawy neuronalne były zgłaszane jako część choroby COVID-19.

**Korelacja nie oznacza związku przyczynowego**

Czynniki ryzyka zidentyfikowane w badaniach asocjacyjnych mogą nie wskazywać na przyczynę podatności lub ciężkości COVID-19. W związku z tym zastosowaliśmy metodę zwaną [randomizacją mendlowską (MR)](https://en.wikipedia.org/wiki/Mendelian_randomization), która wykorzystuje informacje genomowe do wnioskowania o związkach przyczynowych. MR to metoda wykorzystująca warianty genetyczne, o których wiadomo, że wpływają na daną ekspozycję (np. BMI) w celu zbadania przyczynowego wpływu wystawienia na efekty choroby. Aby przyjrzeć się bliżej, opisaliśmy MR w niedawnym [poście](https://www.covid19hg.org/blog/2021-02-05-mr-working-group/) na blogu (skierowanym do odbiorców naukowych). W ramach trzech fenotypów COVID-19 zidentyfikowaliśmy statystycznie istotne związki przyczynowe między trzema wynikami COVID-19 a 6 cechami (z 38 wybranych cech które przebadaliśmy, Rysunek 4), Stwierdziliśmy, że przewidywany genetycznie wyższy wskaźnik masy ciała (BMI) był związany z wyższym ryzykiem zakażenia SARS-CoV-2 i hospitalizacji z powodu COVID-19. Wynik ten potwierdza wyniki badań obserwacyjnych, które potwierdziły zwiększone ryzyko ciężkich następstw COVID-19 związane z wyższym BMI. Ponadto genetycznie przewidywanie palenie tytoniu wiązało się ze zwiększonym ryzykiem hospitalizacji z powodu COVID-19.

#### ![Figure 5: Genetic correlations and Mendelian randomization causal estimates between 43 traits and COVID-19 severity and SARS-CoV-2 reported infection.](https://lh3.googleusercontent.com/HEso-VZu-iUonl1jMhuGv4jvEkSjO2mI5GmiqpG0JEbd8-lZpodCfcHjEORqUvzcfpFAtun3V0DO0d03KPt98CxrX254HlftmeI-HyW-kg_MBow6YgubV9gt2cKeWgFYcK0KfLwC "Figure 5: Genetic correlations and Mendelian randomization causal estimates between 43 traits and COVID-19 severity and SARS-CoV-2 reported infection.")

Rysunek 5: Korelacje genetyczne i szacunki przyczynowe dotyczące randomizacji mendlowskiej między 43 cechami a ciężkością COVID-19 i zakażeniem zgłoszonym przez SARS-CoV-2. Cechy są wymienione na osi X, a fenotypy COVID-19 na osi Y. Kolor niebieski reprezentuje ujemną korelację genetyczną i ochronne szacunki przyczynowe randomizacji mendlowskiej (MR), a kolor czerwony oznacza dodatnią korelację genetyczną i zwiększone ryzyko MR. Większe kwadraty odpowiadają bardziej znaczącej korelacji. Szacunki przyczynowe, które przekraczają próg istotności statystycznej, są oznaczone gwiazdką.

**Globalna wspólna próba zrozumienia genetyki COVID-19**

W obecnym globalnym kryzysie pandemii COVID-19 wyniki te pokazują siłę globalnego wysiłku 47 różnych uczestników. W sumie zidentyfikowaliśmy 15 regionów genomowych powiązanych z podatnością i ciężkością COVID-19. Aby dokładniej zbadać przyczynowość tych regionów, wykorzystaliśmy wnioskowanie statystyczne (tj. Randomizację mendlowską), aby zidentyfikować 8 cech o statystycznie istotnej przyczynowości sygnałami zidentyfikowanymi przy pomocy analiz GWAS. Obecnie finalizujemy nasze wyniki w artykule naukowym. W miarę jak będziemy walczyć z globalną pandemią COVID-19, Konsorcjum COVID-19 HGI będzie iteracyjnie publikować wyniki analiz genetycznych. Współpracując, możemy wygenerować solidne wnioski wymagane do lepszego zrozumienia czynników biologicznych i klinicznej prezentacji COVID-19.

#### Podziękowania

#### Dziękuję dr Andrei Ganna za przemyślane opinie i komentarze.