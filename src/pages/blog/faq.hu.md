---
templateKey: blog-post
title: FAQ-hungarian
date: 2021-05-28T01:14:42.872Z
tags:
  - gyakran ismételt kérdések
  - COVID19
  - genetika
  - biomedikai kutatás
  - tudomány kommunikáció
  - virológia
type: blog-post
---
# COVID-19 Host Genetics Initiative:

# Gyakran Ismételt Kérdések (GyIK)

2021. április 20.

Az eredeti szöveget angol nyelven írta: James Priest, Brooke Wolford, Nirmal Vadgama, Sophie Limou, M Medina Gomez, Atanu Kumar Dutta, Claudia Schurmann, Fauzan Ahmad, Jamal Nasir, Kumar Veerapen

Magyar nyelvre fordította: Várnai Réka<sup>1</sup> (<https://orcid.org/0000-0001-8440-3955>), Szentpéteri L. József<sup>2</sup> (<https://orcid.org/0000-0001-8685-5189>) és Sipeky Csilla<sup>3</sup> (<https://orcid.org/0000-0002-8853-4722>)a COVID-19 HGI felkérése alapján

1 Pécsi Tudományegyetem Általános Orvostudományi Kar Alapellátási Intézet, Pécs, Magyarország
2 Pécsi Tudományegyetem Általános Orvostudományi Kar, Transzdiszciplináris Kutatások Intézete, Pécs, Magyarország
3 Turkui Egyetem, Biomedicina Intézet, Finnország


*Megjegyzés: A COVID-19 Host Genetics Initiative (HGI) konzorcium több mint 54 ország, több mint 2000 kutatóját képviseli, akik adataikat és ötleteiket megosztják egymással, együttműködnek a betegbevonás során, illetve ismertetik közös eredményeiket. Vizsgálatunk tervezésének alapjairól bővebben olvashat [első blogbejegyzésünkben](https://www.covid19hg.org/blog/2020-09-24-freeze-3-results/). Kutatásunk ismétlődő. Új eredményeinket [blogbejegyzéseken](https://www.covid19hg.org/blog/) keresztül és weboldalunk [eredmény részében](https://www.covid19hg.org/results/r5/) foglaljuk össze. Végül, amennyiben az itt található kifejezések közül bármelyik ismeretlen Ön előtt, kérjük, küldjön üzenetet a [hgi-faq@icda.bio](<>) e-mail címre — szívesen frissítjük az itt található információkat, hogy fokozzuk az anyag közérthetőségét!*

A SARS-CoV-2 fertőzés embereknél sokféle kimenetelű lehet, a tünetmentességtől vagy az enyhe influenzaszerű tünetektől kezdve a súlyos, akár halálos kimenetelű betegségig. Az SARS-CoV2 fertőzés okozta halálozás kockázata magasabb idős embereknél és egészségügyi problémákkal küzdőknél, de fiatalabbak szintén szenvedhetnek súlyos lefolyású betegségben vagy akár meg is halhatnak. A COVID-19 Host Genetics Initiative (HGI) azért jött létre, hogy megértsük, genetikai különbségeink miképp befolyásolják, mely emberek lehetnek védettek a SARS-CoV-2 fertőzéssel szemben, míg mások miért fogékonyak a súlyos lefolyású betegségre.

Kutatásunk középpontjában a genetikai különbözőség és a SARS-CoV-2-vel fertőzött személyek betegségének súlyossága, valamint a betegség iránti fogékonyság közötti kapcsolat megértése áll (vírusgazda genetika). Vizsgálatunk nem a vírus genetikai kódját (vírusgenetikát) vizsgálja, ezt tudósok más csoportjai tanulmányozzák világszerte. Mindkét erőfeszítés fontos a védőoltások, kezelések és a SARS-CoV-2 fertőzés kimutatására szolgáló tesztek kifejlesztése során.

A COVID-19 HGI 2020. márciusában, a globális COVID-19 járvány csúcspontján, Dr. Andrea Ganna és Dr. Mark Daly vezetésével jött létre a finnországi [Institute of Molecular Medicine](https://www.fimm.fi/en/) (FIMM), valamint az MIT és a [Harvard Broad Institute](https://www.broadinstitute.org/) összefogásával.

**Nyilatkozat: E tanulmány megállapításai még nem tekinthetőek megbízhatónak a COVID-19 fertőzés súlyosságának és fogékonyságának ok-okozati előrejelzésében egy adott személy genetikai eredménye alapján. Ezért a HGI-ből származó információk nem használhatók a COVID-19 betegek genotípusuk szerinti diagnosztizálására.**

## Mi az az emberi genetikai különbözőség?

Az emberi genetikai kód 3 milliárd kémiai betűből áll (rövidítve A, T, G és C), amely a szemszínünktől a vércsoportunkig mindent leír. Két ember közötti genetikai kód 99,9 százalékban megegyezik, de azt a 0,01 százalékot, ami különbözik, genetikai különbözőségnek nevezzük. Szinte az összes genetikai változatot a szüleinktől örököljük, és szinte az összes megtalálható a saját családunkon belül, a család felmenőinél és egy keveset megosztunk a világ minden tájáról származó emberekkel.

## Hogyan mérhetők egy ember genetikai különbségei?

Az emberi genom „olvasásának” két általános módja a [DNS-szekvenálás és a genotipizálás](https://www.youtube.com/watch?v=mhjg_HblhDU). Mindkét módszernél az ember genetikai kódját (kémiai DNS formájában) kivonják egy mintából, például a vérből vagy a nyálból és kémiai reakciókat használnak a betűk (A, T, G, ill. C) sorrendjének meghatározására, egy könyvhöz hasonlatosan. A több évtizedes genetikai kutatásoknak köszönhetően ma könnyen megállapítható, hogy egy genetikai anyag részlete tartalmaz-e különbségeket, és hogy ezeket a különbségeket korábban látták-e más genetikai vizsgálatokban vagy nagyobb embercsoportokban.

## Hogyan függhetnek össze az ember genetikai különbségei a betegséggel?

A genetikai különbségek azonosításának képessége lehetővé teszi, hogy megvizsgáljuk, vajon a genom adott változatait tartalmazó terület társul-e betegséggel. Az általunk alkalmazott egyszerű és egyértelmű módszert Genome Wide Association Studies-nak (GWAS) hívják. Nézze meg ezt a [videót](https://www.youtube.com/watch?v=cgyc55JhdcM) vagy [infografikát](https://www.broadinstitute.org/visuals/explainer-genome-wide-association-studies) a GWAS illusztrált magyarázatához!

A GWAS segítségével tesztelhetjük, hogy a genetikai variáció összefügg-e egy betegséggel. A kérdés megválaszolásához a GWAS-nak a genetikai különbségek mennyiségének egyszerű összehasonlítására van szüksége a betegségben szenvedő emberek egy csoportja és egy másik, betegség nélküli csoport között.

Vajon a súlyos betegségben szenvedők genetikai különbségeinek mennyisége eltér a súlyos betegséggel nem rendelkező emberek csoportjától?

A COVID-19-et tanulmányozhatjuk a GWAS-szal. Például vizsgálhatjuk, hogy a genom egy genetikai variációja miatt adott személynek nagyobb valószínűséggel van-e szüksége légzéstámogatásra a kórházban (ami a betegség és a tünetek súlyosságának egyik mutatója). A genetikai kód minden olyan helyén, amely eltérhet, összehasonlítjuk a genetikai változat számát az esetekben (pl. pozitív COVID-19 teszt és kórházi kezelés, légzéstámogatással) a kontrollokkal (pl. pozitív COVID-19 teszt kórházi kezelés nélkül) (1.ábra).

![](https://lh3.googleusercontent.com/KDazqydaGIwoY_4noAOfMucZT0b8vp11WmIik4nssC-sHbRxt3OG9I2vgxSTupMWeFQGpIR8HYnlJlB9GlHq-F3-P_r04AmFTMtL9pXJuIth93eQnF9H8ElMRRAWN3VDJbnIt04)

**1. ábra:** A kockázat értelmezése genotípus alapján (szerző: Sophie Limou)

Biztosabbnak tartjuk, hogy egy genetikai variációhoz valóban társul betegség, ha ez megfigyelhető például az Egyesült Királyságban, Spanyolországban, az Egyesült Államokban és Finnországban élő embercsoportokban is. A COVID-19 HGI-ben a különböző országok GWAS vizsgálatainak eredményeit összehasonlítják és egyesítik a meta-analízis nevű módszer segítségével.

## A HGI eredményei alapján olyan genetikai variánsokkal rendelkezem, amelyek súlyosabb COVID-19-cel járhatnak. Ez azt jelenti, hogy nagyobb valószínűséggel leszek beteg vagy a betegségem súlyosabb kimenetelű lesz?

Nem feltétlenül. GWAS-eredményeink csak arra utalnak, hogy a COVID-19 fogékonysággal vagy a betegség súlyosságával összefüggő genetikai variációnak ezt a mintázatát emberek nagy csoportjában figyelhetjük meg. Hovatovább, a tanulmányunk által azonosított genetikai variáció összefüggésben lehet nagyobb vagy épp kevésbé kockázatos COVID-19 fogékonysággal vagy súlyossággal.

A vizsgálatunk során azonosított genetikai variációk többsége csak a kockázat nagyon kis növekedésével vagy csökkenésével függ össze. Így egyelőre lehetetlen megjósolni, hogy COVID-19 fertőzés esetén mely egyéneknél lehet súlyosabb vagy kevésbé súlyos a betegség kimenetele. Ezért nem javasoljuk a laikusok számára elérhető és megvásárolható genetikai vizsgálatok eredményeinek (például: 23andMe, ancestry.com) és a COVID-19 HGI eredményeinek felhasználását a COVID-19 kockázatának meghatározásához. Ugyanazok a járványügyi intézkedések érvényesek minden személyre függetlenül attól, hogy „kockázati” génváltozatokat hordoz-e vagy sem. Mindig beszéljen orvosával, hogy a megfelelő egészségügyi döntést hozza!

## A kutatás befejeződött?

Röviden? Nem! Vizsgálatunk eredményei nem magyarázzák meg teljesen mértékben azt, hogy ki szenved súlyos vagy kevésbé súlyos COVID-19 betegségben. A „minél több adat, annál jobb” elv alapján a COVID-19 HGI a meta-analízis rendszeres ismétlését és további vizsgálatok eredményeinek bevonását tervezi. Bár a nagyobb létszámú vizsgálatok sajnálatos módon azt jelentik, hogy többen fertőződtek meg a COVID-19-cel, ám ez lehetőséget nyújt arra, hogy összefüggést találjunk a humán genetika és a betegség kimenetele között. Emellett a COVID-19 HGI [számos folyamatban lévő vizsgálat](https://www.covid19hg.org/projects/)ot támogat, amelyek speciális megközelítést igényelnek vagy emberek meghatározott csoportjai számára mérvadók.

Bízunk abban, hogy eredményeink a COVID-19 fogékonyságához és súlyosságához társuló további genetikai régiókat azonosít majd. A tudományos közösséghez és a nyilvánossághoz való hozzájárulásunk részeként a COVID-19 HGI honlapján megosztja meta-analízisének eredményeit. Ez lehetővé teszi más kutatók számára, hogy a genetikai összefüggések mögött álló biológia mechanizmusok jobb megértése céljából végezzék kísérleteiket.

A COVID-19 HGI egyes közreműködői informatikai elemzéseket végeznek; más kutatók emberi és állati sejtekkel kísérleteznek. Mindezek célja annak felderítése, hogy mely gyógyszerek segíthetnek a betegségek megelőzésében vagy kezelésében; hogy azonosítani tudjuk a súlyos lefolyású betegség kockázatának kitett emberek csoportjait és, hogy javítsuk a COVID-19 járvány kezelésének hatékonyságát világszerte.

A COVID-19 HGI a világ minden tájáról származó kutatók együttműködése, akik független genetikai vizsgálatokat végezve hozzájárulnak meta-analízisünkhöz. Jelenleg az [International Common Disease Alliance](http://www.icda.bio/) által összefogott mintegy 3.033 kutatóról beszélünk, amely a genetikusok soha nem látott mozgósítását és az egyik legnagyobb globális erőfeszítést jelenti egy adott betegség genetikájának megértésében. A mai napig 47 vizsgálatból származnak közreműködőink (2. ábra).

![](https://lh5.googleusercontent.com/XrikoCsfXlzEN0LC15KFmymL_U27PFdECOFGc0P_vOiXAxjArFJ3RnCXgk4T4pYsOcc4HkNMJWORwy0pABVlwyvxmpwFmO2PnNhyfatsiKEpY_i5FV060XpMocVm0W39PoNu2tk)

**2. ábra:** A COVID-19 HGI közreműködőinek felsorolása az 5. adatfagyasztás eredményeinek közlésekor. A 47 közreműködő tanulmány közül 19 nem európai populációt vizsgál. Andrea Ganna 2021. január 25-i [előadásából](https://www.covid19hg.org/blog/2021-01-29-january-25-2021-meeting/) adaptálva. [Itt](https://www.covid19hg.org/partners/) megtekintheti az összes regisztrált tanulmányt, [itt](https://www.covid19hg.org/acknowledgements/) pedig a közreműködő tanulmányok kutatóinak szóló köszönetnyilvánításunkat.

A meta-analízist az [Institute of Molecular Medicine in Finland](https://www.fimm.fi/en/)-ban (FIMM) végzik. Az adatfagyasztások tartalmazzák az összes regisztrált tanulmány új adatait, amelyek aktívan hozzájárultak az adott ciklus eredményeihez. Jelenleg 19 országból származnak genetikai adataink, körülbelül 2 millió, különféle származású egyéntől (3. ábra). Az összes regisztrált tanulmányt [itt](https://www.covid19hg.org/partners/) tekintheti meg. A közreműködő tanulmányok egyes kutatóinak szóló köszönetnyilvánítást pedig [itt](https://www.covid19hg.org/acknowledgements/) találja. Bár egyes közreműködőink vizsgálatait magáncégek finanszírozzák, az eredményeket rendelkezésünkre bocsátják.

![Figure 3. Overview of the studies contributing to the COVID-19 host genetics initiative and composition by major ancestry groups in meta-analyses.](https://lh3.googleusercontent.com/Wd0OEYbz6VnG_TzPZ-uXzJN-2B_EojWH3az9g2BpPRPfbbB80hE3gAu4xaDk6JwYURPjCc-gRWaX_sOr52DTHeV-yi_j59qhWODwcjRL_50jFRpTjgww27SkdcTKq6WmYK2psmI)

**3. ábra:** A COVID-19 HGI eredményeihez hozzájáruló vizsgálatok fő népcsoportjai meta-analízisek alapján. Az 5. adatfagyasztás során 19 tanulmány nem-európai populációt vizsgál: 7 afroamerikai, 5 kevert amerikai, 4 kelet-ázsiai, 2 dél-ázsiai és 1 arab. A gyémánt alakzatok a különböző földrajzi helyekről származó hatékony mintaméretet mutatják (a minta nagysága, amely statisztikai szempontból szignifikáns hatást fog elérni tudományos esetekben).

## Átesett szakmai bírálaton ez a kutatás?

Eredményeink megjelenésre szánt [előnyomata](https://www.medrxiv.org/content/10.1101/2021.03.10.21252820v1https:/www.medrxiv.org/content/10.1101/2021.03.10.21252820v1) jelenleg szakmai bírálat alatt áll. A rövid válasz tehát az, hogy blogbejegyzésünk pillanatában a szakértői értékelés folyamatban van. De lehet, hogy arra kíváncsi: mi az a szakmai bírálat?

A tudósok gyakran tudományos kézirat formájában közlik eredményeiket és visszajelzést kérnek egy tudományos folyóirattól. Ezek a folyóiratok a szakterület más tudományos szakértőit ​​(tudományos bírálókat) kérik fel, hogy nyilvánítsanak véleményt a kézirattal kapcsolatban, akik esetenként változtatásokat javasolnak; ezt hívják szakmai bírálatnak. A szakértői vizsgálat a tudomány fontos része, amely a lehető legjobb minőségű kutatást segíti. Előfordulhat, hogy egy tudományos kézirat megírása és szakmai bírálata évekig is eltart és a megjelenés késik. Ezért fontos a vizsgálatot már korábban leírt és elfogadott tudományos eredmények összefüggésében szemlélni. Végül, sok ilyen, szakértők által elbírált kézirat hozzáférése pénzbe kerül; és így olyan tudósok, hallgatók vagy a nyilvánosság tagjai számára, akik nem engedhetik meg maguknak, hogy előfizessenek a folyóiratra nem lesznek hozzáférhetők.

Miközben csapatunk a tudományterület avatott szakértőiből áll és mindent megteszünk a színvonalas tudományért, ez a munka még nem esett át szakmai bírálaton. Jelenleg arra összpontosítunk, hogy az eredmények folyamatosan elérhetőek legyenek a tudományos közösség számára [weboldalunkon](https://www.covid19hg.org/results/r5/) keresztül. Munkánk vezérelve, hogy a COVID-19-et övező, gyarapodó tudáshoz széleskörű hozzáférést biztosítunk. A COVID-19 HGI szellemiségét összefoglaló, de eredményeket nem tartalmazó cikk szakmai bírálatot követően 2020. [májusban](https://doi.org/10.1038/s41431-020-0636-6) megjelent. Genetikai elemzéseink eredményeink megjelenés előtti változata [itt](https://www.medrxiv.org/content/10.1101/2021.03.10.21252820v1https:/www.medrxiv.org/content/10.1101/2021.03.10.21252820v1) olvasható, szakmai bírálatának eredményét várjuk.

### Köszönetnyilvánítás

Köszönjük Caitlin Cooney, CGC, Karen Zusi, Andrea Ganna és Alina Chan átgondolt visszajelzéseit.