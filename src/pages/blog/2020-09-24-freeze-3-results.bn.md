---
templateKey: blog-post
title: কোভিড-১৯ এইচজিআই এর ফলাফল - ২ জুলাই ২0২0 অবধি
date: 2020-09-25T13:58:54.797Z
tags: []
type: blog-post
---
কোভিড-১৯ এইচজিআই এর পক্ষে ব্রুক ওল্ফোর্ড এবং কুমার বীরাপেনের দ্বারা ইংরেজিতে লিখিত এবং অতনু কুমার দত্ত, মুহাম্মদ মেসবাহ উদ্দিন ও মুহাম্মদ করিমের দ্বারা বাংলায় অনুদিত

<small>
<em>
<strong>অস্বীকৃতি:</strong> প্রথমে দয়া করে জেনে রাখুন এই গবেষণা এখনো চলছে। যদিও আমরা ইতিমধ্যেই আবিষ্কার করা শুরু করেছি। কোভিড-১৯ পরিণতির জিনগত  সম্পর্কে আরো দৃঢ় ভাবে জানার জন্য আমাদের আরো নমুনা প্রয়োজন.. আমরা আমাদের গবেষণায় যত বেশি নমুনা যোগ করতে পারবো আমরা ততই আত্মবিশ্বাসী  হতে পারবো যে আমরা যে ফলাফল দেখছি তা বাস্তবিক এবং বিভিন্ন শ্রেণীর রোগীর ক্ষেত্রেও প্রযোজ্য।  দ্বিতীয়ত, আমরা আপনার জেনেটিক তথ্য থেকে আপনার ক্ষেত্রে গুরুতর কোভিড-১৯ হবার সম্ভাবনাও  বলতে পারবো না। আমাদের ফলাফলের ব্যবহারকারিদের কোভিড-১৯ রোগীদের জিনোটাইপ থেকে রোগ নির্ণয়ের জন্য আমাদের অনুসন্ধান ব্যবহার না করা উচিত এবং সবসময় একজন পেশাদার স্বাস্থ্যকর্মীর সাথে কথা বলে চিকিৎসা সম্বন্ধীয় বিকল্প বেঁচে নেওয়া উচিত।  অবশেষে,যদি এখানে কোনও শব্দভান্ডার অপরিচিত হয় তবে দয়া করে আমাদের hgi-faq@icda.bio— এ একটি ইমেল প্রেরণ করুন—আরও স্পষ্টতা প্রদানের জন্য এখানে সাম্প্রতিকতম তথ্য দিতে আমরা খুশি থাকবো।  আগামী সপ্তাহগুলিতে ধারণাগুলি বা পরিভাষা ব্যাখ্যাকারী অতিরিক্ত তথ্য উপলব্ধ করা হবে। অন্তর্বর্তী সময়ে, জেনেটিক্সের প্রাথমিক বিষয়গুলি পর্যালোচনা করতে <a href="https://medlineplus.gov/genetics/understanding/" target="_blank" rel="noopener noreferrer">এই</a> সংস্থানটি দেখুন।
</em>
</small>

কোভিড-১৯ মহামারী সারা বিশ্বের সমাজের দৈনন্দিন জীবনকে প্রভাবিত করেছে। বিশ্বজুড়ে বিজ্ঞানীরা ভাইরাস এবং রোগকে আরও ভালভাবে বোঝার জন্য কঠোর পরিশ্রম করছেন। আমরা এই জাতীয় একটি গ্রুপের প্রতিনিধিত্ব করি - কোভিড-১৯ হোস্ট জেনেটিক্স ইনিশিয়েটিভ (এইচজিআই) - যা সারস-কোভ - ২ সংক্রমণের প্রতিক্রিয়া এবং তার পরবর্তী রোগ, কোভিড-১৯-কে প্রভাবিত করে এমন মানব জেনেটিক প্রকরণ চিহ্নিতকরণের দিকে দৃষ্টি নিবদ্ধশীল জিনতত্ত্ববিদদের একটি আন্তর্জাতিক দল। কোনও ব্যক্তির ডিএনএ-র কোন্ অংশগুলি কোভিড-১৯ এর সংক্রমণের জন্য দায়ী এবং যদি সেই ব্যক্তি অসুস্থ হয়ে পড়েন তাহলে তিনি কতটা অসুস্থ হবেন তার উপর সেগুলি কি প্রভাব ফেলতে পারে এ বিষয়ে জানতে আমরা আগ্রহী এবং সেজন্য একত্র কর্মরত।

## কোভিড- ১৯ এইচজিআই অধ্যয়নের নকশা

আমাদের গবেষণায়, আমরা হাসপাতালে ভর্তি থাকা কোভিড-১৯ রোগীদের (কেস) সাথে সাধারণ মানুষ যাদের কোভিড -১৯ সংক্রমণ নেই (কন্ট্রোল) তাদের জিনগত প্রকারণের তুলনা করছি। এই তুলনাকে জিনোম ওয়াইড অ্যাসোসিয়েশন স্টাডি বা জিডব্লিউএএস বলা হয়। জিডব্লিউএএস এর সচিত্র বিবরণের জন্য এই [ভিডিওটি](https://www.youtube.com/watch?v=cgyc55JhdcM) বা [ইনফোগ্রাফিকটি দেখুন](https://www.broadinstitute.org/visuals/explainer-genome-wide-association-studies)! 2020 সালের জুলাই পর্যন্ত, আমরা আটটি পৃথক অধ্যয়ন থেকে মিলিত ভাবে মোট ৩,১৯৯  কেস এবং ৮,৯৭,৪৮৮  কন্ট্রোল এর  ফলাফল পেয়েছি।

![ স্থানু তথ্য ৩ থেকে বর্তমান ফলাফল (জুলাই  2020)](/img/scicomm_blog_post_20200924.png)
<figcaption class="manual-md-inline-caption">
<strong>চিত্র ১: স্থানু তথ্য ৩ থেকে বর্তমান ফলাফল (জুলাই  2020).</strong> উপরে প্রদর্শিত ফলাফলগুলি  ৩,১৯৯ জন কেস (রোগী যারা কোভিড-১৯ এর জন্য হাসপাতালে ভর্তি ছিলেন) এবং ৮,৯৭,৪৮৮ জন কন্ট্রোলের  (সাধারণ জনগণ যারা কোভিড-১৯ আক্রান্ত নন) জেনেটিক তথ্যগুলির তুলনা করে।
</figcaption>

## কোভিড-১৯ এইচজিআই, কোভিড-১৯ এর তীব্রতার সাথে সম্পর্কিত জিনগত প্রকরণ আবিষ্কার করে

উপরের চিত্র ১, কোভিড-১৯ এইচজিআই এর সাম্প্রতিকতম [ফলাফলের](/results/r3/) একটি দৃষ্টিলব্ধ সংক্ষিপ্তসার দেখায়। এটিকে ম্যানহাটন প্লট বলা হয়। দয়া করে এর সম্পূর্ণ বিবরণের জন্য পাদটীকা দেখুন। সংক্ষেপে, ম্যানহাটন প্লট সমগ্র জিনোম জুড়ে একটি বৈশিষ্ট্য (যেমন, কোভিড-১৯) এবং জেনেটিক রূপগুলির মধ্যে সংযোগ নির্ধারণ করতে ব্যবহৃত হয়। আমরা ক্রোমোজোম ৩ -তে একটি পরিসংখ্যানগতভাবে গুরুত্বপূর্ণ অঞ্চল পর্যবেক্ষণ করি (অনুভূমিক এক্স-অক্ষের উপর নির্দেশিত ক্রোমোজোম ৩ এর উপরে বিন্দুযুক্ত উল্লম্ব রেখাটি লক্ষ্য করুন)। কখনও কখনও, একটি অঞ্চলে একে অপরের নিকটে থাকা একাধিক জিন থাকে। পরিসংখ্যানগতভাবে উল্লেখযোগ্য এই অঞ্চল থেকে কোভিড -১৯ এর তীব্রতায় জড়িত নির্দিষ্ট জিন খুঁজতে আরো গবেষণার দরকার হবে।ক্রোমোজোম ৩ এর  চিহ্নিত অঞ্চলটিতে একাধিক জিন অবস্থিত (চিত্র ২-এ তালিকাভুক্ত সমস্ত জিনের নাম দেখুন)। এই সংকীর্ণ অঞ্চলের মধ্যে কোন নির্দিষ্ট জিনটি কোভিড-১৯ এর তীব্রতার সাথে জড়িত তা পরিষ্কার নয়। তবে, আমরা কিছু আকর্ষণীয় অভিমুখ খুঁজে পেয়েছি! যেমন এই অঞ্চলের বিভিন্ন সেমোকাইন সংক্রান্ত জিন যেমন CXCR6 এবং CCR1 । কেমোকাইনগুলি প্রতিরোধক কোষের গতি নিয়ন্ত্রণ করে এবং সহজাত প্রতিরোধ ব্যবস্থা সঠিকভাবে কাজ করার জন্য এটি  [গুরুত্বপূর্ণ](https://www.ncbi.nlm.nih.gov/pmc/articles/PMC4448619/) ।  SLC6A20 জিন এই অঞ্চলে অবস্থিত, এবং এটি একটি প্রোটিন তৈরী করে যা ACE2 এর সাথে আবদ্ধ থাকার জন্য পরিচিত । ACE2 প্রোটিনটি একটি দরজার মতো যা  সারস-কোভি -২ ভাইরাস আমাদের কোষগুলিতে প্রবেশের জন্য ব্যবহার করে (চিত্র ৩) । এর অর্থ সম্ভবত  SLC6A20 জেনেটিক প্রকরণটি ভাইরাস এর প্রবেশকে প্রভাবিত করছে! এই জিনগত প্রকরণগুলির  আবিষ্কার আমাদের গবেষণা প্রক্রিয়ার প্রথম ধাপ।

![ইউসিএসসি জিনোম ব্রাউজার থেকে দৃশ্যায়ন।](/img/hgt_genome_32a4d_7bc390.jpg)
<figcaption class="manual-md-inline-caption">
<strong>চিত্র 2: <a href="https://genome.ucsc.edu" target="_blank" rel="noopener noreferrer">ইউসিএসসি জিনোম ব্রাউজার থেকে দৃশ্যায়ন।</a> </strong> এই চিত্রের ট্র্যাকটি ক্রোমোজোম ৩-এ আমাদের আগ্রহের জিনগুলিকে (যেমন, CXCR6, SLC6A20, CCR1) দেখায় ।.
</figcaption>

![ACE-2 রিসেপ্টর এর চিত্র ।](/img/unnamed.png)
<figcaption class="manual-md-inline-caption">
<strong>চিত্র ৩: ACE-2 রিসেপ্টর এর চিত্র ।</strong> চিত্রটি দেখায় যে ACE-2 কীভাবে একটি হোস্ট কোষে রিসেপ্টর হিসাবে কাজ করে, যা SARS-CoV-2 ভাইরাস সংক্রমণের মধ্যস্থতা করে। এই চিত্রটি  <a href="https://www.rndsystems.com/resources/articles/ace-2-sars-receptor-identified" target="_blank" rel="noopener noreferrer">https://www.rndsystems.com/resources/articles/ace-2-sars-receptor-identified</a> থেকে অভিযোজিত হয়েছে
</figcaption>

## অন্যান্য গবেষণার ফলাফলের সাথে আমাদের ফলাফলগুলির তুলনা

আপনি [সংবাদে](https://www.cnn.com/2020/07/16/health/blood-types-coronavirus-wellness-scn/index.html) শুনে থাকতে পারেন যে রক্তের এ গ্রুপ কোভিড -১৯ সংক্রমণের  উচ্চতর ঝুঁকির সাথে সম্পর্কযুক্ত এবং রক্তের ও গ্রুপ এই সংক্রমণে প্রতিরক্ষামূলক। নিউ ইংল্যান্ড জার্নাল অফ মেডিসিনে ([এনইজেএম) একটি সাম্প্রতিক   নিবন্ধে ইতালি এবং স্পেনের ১,৯৮০ জন  গুরুতর ভাবে কোভিড-১৯ আক্রান্ত ব্যক্তির (যেমন শ্বাস প্রশ্বাসের ব্যর্থতায় হাসপাতালে ভর্তি) জিনগত বিশ্লেষণ বর্ণনা করেছে (যা কিনা 23andme দ্বারা প্রতিলিপিত হয়েছে](https://www.medrxiv.org/content/10.1101/2020.09.04.20188318v1)) । এই সমীক্ষায়, ক্রোমোজোম ৯-এ অবস্থিত ABO রক্তের গ্রুপ জিনটি কোভিড-১৯ এর সাথে উল্লেখযোগ্যভাবে জড়িত বলে মনে করা হয়। যাইহোক, এই গবেষণাটিতে সাধারণ রক্তদাতাদের কন্ট্রোল গ্রুপ হিসাবে ব্যবহার করা হয়েছে। যেহেতু রক্তদাতাদের মধ্যে ও গ্রুপ এর বেশি ব্যক্তি দেখা যায় তাই রক্তদাতা রা কোভিড -১৯ এ সংক্রমিত ব্যক্তিদের  জন্য আদর্শ তুলনা হতে পারেন না। এবং এটি আমাদের ডেটা থেকে বোঝা যায়: চিত্র 1-এর ম্যানহাটনের প্লট থেকে আপনি দেখতে পাবেন যে আমরা ক্রোমোজোম ৯ এর উপরে কোনো পরিসংখ্যানগতভাবে উল্লেখযোগ্য ফল দেখতে পাচ্ছি না (যেমন, লাল রেখার উপরে পয়েন্টগুলি)। যার মানে কোভিড-১৯ এইচজিআই এর  বিশ্লেষণ (যা এনইজেএম-এর অধ্যয়ন থেকে প্রাপ্ত তথ্যও অন্তর্ভুক্ত করে), এই পর্যায়ে ABO রক্তের গ্রুপ জিনের সংযোগকে সমর্থন করে না। এই অঞ্চলটি কোভিড-১৯ এর সাথে যুক্ত কিনা তা পরিষ্কার করতে আমাদের আরও বৃহত্তর নমুনার বিশ্লেষণের প্রয়োজন।

## আমাদের অধ্যয়নের সীমাবদ্ধতা স্বীকার করা

কোনও অধ্যয়নের নকশা নিখুঁত নয় এবং আমরা আমাদের গবেষণার কয়েকটি সীমাবদ্ধতা দৃষ্টিগোচর  করতে চাই। প্রথমত, উপরে বর্ণিত ফলাফলগুলি প্রাথমিক এবং ২০২০ সালের জুলাইয়ের তথ্য থেকে প্রাপ্ত।  যদিও আমাদের নমুনা কিছু প্রাথমিক পর্যবেক্ষণ করার জন্য পর্যাপ্ত, ভবিষ্যতে বৃহত্তর নমুনার বিশ্লেষণ আমাদের সিদ্ধান্তে আত্মবিশ্বাসী হতে সহায়তা করবে। যদিও, দুঃখজনক ভাবে বৃহত্তর নমুনার অর্থ হ'ল আরও বেশি লোক SARS-CoV-2 এ সংক্রামিত হয়েছে, তবুও এটি হোস্ট জিনেটিক্স এবং রোগের ফলাফলগুলির মধ্যে নিদর্শনগুলি আবিষ্কার করার আমাদের দক্ষতাকে উন্নত করবে।


দ্বিতীয়ত, রোগের তীব্রতার সংজ্ঞা পৃথক পৃথক অধ্যয়নের ক্ষেত্রে পৃথক হতে পারে। তদ্ব্যতীত, কন্ট্রোল ব্যক্তিদের কোভিড -১৯ না থাকার অনুমান করা হয়, তবে আমরা জানি যে সমাজে অনেক লক্ষণহীন  ব্যক্তি উপস্থিত আছেন, সুতরাং এই "কন্ট্রোল" ব্যক্তিদের কিছুজন আসলে কোভিড -১৯ তে আক্রান্ত  হয়ে থাকতে পারেন। তবে এই সীমাবদ্ধতাগুলি কেস এবং কন্ট্রোল ব্যক্তিদের সংখ্যা বৃদ্ধি করে কাটিয়ে ওঠা যেতে পারে: আমরা যত বেশি নমুনা বিশ্লেষণ করি তত অধ্যয়ন নকশার সীমাবদ্ধতার কারণে একটি মিথ্যা ইতিবাচক সংকেত দেখার ঝুঁকি কমে যায়। এবং একবার একটি ইতিবাচক সংকেত শনাক্ত হলে, তা যাচাই করতে আমরা আমাদের কেস এবং কন্ট্রোল গ্রুপের আরও সুনির্দিষ্ট সংজ্ঞা ব্যবহার করে একটি ছোট গবেষণা চালাতে পারি। সর্বোপরি, আমাদের জিনগত অনুসন্ধানগুলিকে ব্যবহার করে রোগের প্রক্রিয়াগুলির সম্মন্ধে অন্তর্দৃষ্টি অর্জনের জন্য  করার জন্য আরো গবেষণার প্রয়োজন।

## আমাদের পরবর্তী পদক্ষেপ

নমুনা আকারের সীমাবদ্ধতা মোকাবেলার জন্য, আমরা আরো বেশি অধ্যয়নকে গ্রহণ করছি । পরবর্তী বিশ্লেষণটি সেপ্টেম্বরের শেষে সম্পাদিত হবে এবং ফলাফলগুলি ২০২০ সালের অক্টোবরের প্রথম দিকে প্রকাশিত হবে। আমরা ফলাফলের পরবর্তী প্রকাশে আরও অন্তর্দৃষ্টি অর্জন করার ব্যাপারে আশাবাদী, যা আমাদের যমুনার ৫০% বৃদ্ধির প্রতিশ্রুতি দেয়।  এখন আমরা কোভিড -১৯  রোগীর লক্ষণ সম্পর্কে আরও বিশদ বিবরণ সহ আরও সমৃদ্ধ তথ্য সংগ্রহ করার আশা করি। ২০২০ সালের অক্টোবরে আমরা কী শিখেছি তা জানতে এখানে আবার চেক করুন!

আমাদের প্রাথমিক ফলাফলগুলি ব্যবহার করে গোয়েন্দাগিরি শুরু হয়েছে। আমাদের কনসোর্টিয়াম এবং অন্যান্য বিজ্ঞানীরা এই জিনগুলির দ্বারা প্রভাবিত জৈবিক প্রক্রিয়াগুলি আরও ভালভাবে বোঝার জন্য এবং এটি কীভাবে কোভিড -১৯ সংক্রমণের ফলাফলের জন্য প্রাসঙ্গিক হতে পারে তা অধ্যয়ন করতে পারেন। আপনি যদি অনুসরণকারী অধ্যয়ন সম্পর্কে আরও বিশদ জানতে চান তবে [এই লিঙ্কটিতে যান](/blog/2020-06-29-in-silico-follow-up-results/) । এই জাতীয় একটি অধ্যয়ন অনুসন্ধান করবে যে কীভাবে জেনেটিক প্রকরণটি সবচেয়ে মারাত্মকভাবে ক্ষতিগ্রস্থ হাসপাতালে ভর্তি রোগীদের মধ্যে ফলাফলের সাথে সম্পর্কিত। আমরা উত্সাহিত ও আশাবাদী যে আমাদের জেনেটিক অনুসন্ধানগুলি কোভিড-১৯ রোগীদের বা রোগের চিকিৎসায় উন্নততর নতুন দিশা দিতে পারবে।

## আরও সংস্থান

কোভিড-১৯ হোস্ট জেনেটিক্স ইনিশিয়েটিভ সম্পর্কে আরও জানতে, জনপ্রিয় প্রেস কভারেজগুলি  পরীক্ষা করে দেখুন।

[ওয়াশিংটন পোস্ট](https://www.washingtonpost.com/opinions/2020/04/27/covid-19-quickly-kills-some-while-others-dont-show-symptoms-can-genetics-explain-this/)

[ভ্যানিটি ফেয়ার](https://www.vanityfair.com/news/2020/04/genetic-chances-of-dying-from-coronavirus)

[এনওয়াই টাইমস](https://www.nytimes.com/2020/06/03/health/coronavirus-blood-type-genetics.html)

## স্বীকৃতি

র্যাচেল লিয়াও, ক্যাটলিন কুনি, সিজিসি, কারেন জুসি, আন্ড্রেয়া গানা, অ্যালিনা চ্যান, সোফি লিমো, শেয়া অ্যান্ড্রুজ এবং জামাল নাসিরকে চিন্তিত মতামত ও সংশোধনের জন্য ধন্যবাদ ।

## পাদটীকা

একটি ম্যানহাটন প্লট (যথাযথভাবে নামকরণ করা হয়েছে কারণ শিখরগুলি নিউ ইয়র্ক সিটির আকাশ রেখার মতো হওয়া উচিত), এটি জিডাব্লুএএস ফলাফলের একটি সাধারণ দৃশ্যায়ন। অনুভূমিক রেখা বা এক্স-অক্ষ ("ক্রোমোসোম") ২৩ টি ক্রোমোসোম জুড়ে জেনেটিকের রূপগুলির অবস্থান প্রদর্শন করে (মানুষের ২২ টি ক্রোমোসোম এবং এক্স এবং ওয়াই লিঙ্গের ক্রোমোসোম রয়েছে)। উল্লম্ব রেখা বা ওয়াই- অক্ষগুলি পরিসংখ্যানগত তাত্পর্যগুলির একটি পরিমাপ প্রদর্শন করে যা পি-ভ্যালু নামে পরিচিত, যা রিণাত্মক  লোগারিদমিক মাত্রায় রূপান্তরিত। প্লটের প্রতিটি বিন্দু প্রদত্ত ক্রোমোসোমাল অবস্থানকে (একটি এসএনপি / "স্নিপ" বলা হয়) জিনগত বৈকল্পিকের মধ্যে সংস্থার পরিসংখ্যানগত তাত্পর্য (পি-ভ্যালু) প্রদর্শন করে যার সাথে প্রতিটি ব্যক্তির মধ্যে রোগের

